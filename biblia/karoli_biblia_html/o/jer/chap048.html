<html>
<HEAD>
<TITLE>JEREMI&Aacute;S PR&Oacute;F&Eacute;TA K&Ouml;NVE, 48 Fejezet</TITLE>
</HEAD>

<BODY VLINK="#E000E0">

<H1>JEREMI&Aacute;S PR&Oacute;F&Eacute;TA K&Ouml;NVE</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>, <A HREF="chap037.html">37</A>, <A HREF="chap038.html">38</A>, <A HREF="chap039.html">39</A>, <A HREF="chap040.html">40</A>, <A HREF="chap041.html">41</A>, <A HREF="chap042.html">42</A>, <A HREF="chap043.html">43</A>, <A HREF="chap044.html">44</A>, <A HREF="chap045.html">45</A>, <A HREF="chap046.html">46</A>, <A HREF="chap047.html">47</A>, <BIG>48</BIG>, <A HREF="chap049.html">49</A>, <A HREF="chap050.html">50</A>, <A HREF="chap051.html">51</A>, <A HREF="chap052.html">52</A>.</H2>

<OL>

<LI><A NAME="para_1">Mo&aacute;b fel&otilde;l ezt mondja a Seregek Ura, az Izr&aacute;el Istene: Jaj N&eacute;b&oacute;nak, mert elpuszt&iacute;ttatott; megsz&eacute;gyen&uuml;lt, bev&eacute;tetett Kirj&aacute;taim, Misg&aacute;b megsz&eacute;gyen&uuml;lt &eacute;s elr&eacute;m&uuml;lt.</A><BR>
<A HREF="../../o/esa/chap015.html#para_1">&Eacute;sa. 15,1.</A>,
<A HREF="../../o/esa/chap015.html#para_9">&Eacute;sa. 15,9.</A>

<LI><A NAME="para_2">Nincs m&aacute;r dics&otilde;s&eacute;ge Mo&aacute;bnak Hesbonban, gonoszt gondoltak &otilde; ellene, mondv&aacute;n: Jertek el &eacute;s veszess&uuml;k el &otilde;t, ne legyen nemzets&eacute;g! Madmen te is eln&eacute;mulsz, fegyver j&aacute;r nyomodban!</A>

<LI><A NAME="para_3">Nagy ki&aacute;lt&aacute;s hallatszik Horon&aacute;imb&oacute;l: pusztul&aacute;s &eacute;s nagy roml&aacute;s!</A>

<LI><A NAME="para_4">Elnyomorodott Mo&aacute;b, kicsinyei sikoltva ki&aacute;ltanak.</A>

<LI><A NAME="para_5">Mert a Luhit h&aacute;g&oacute;j&aacute;n siralmat siralom &eacute;r, mert Horon&aacute;im lejt&otilde;in az ellens&eacute;g hallatja v&eacute;szki&aacute;lt&aacute;s&aacute;t.</A><BR>
<A HREF="../../o/esa/chap015.html#para_5">&Eacute;sa. 15,5.</A>

<LI><A NAME="para_6">Fussatok, ments&eacute;tek meg lelketeket, &eacute;s legyetek mint a hangafa a puszt&aacute;ban!</A><BR>
<A HREF="../../o/jer/chap017.html#para_5">Jer. 17,5.</A>,
<A HREF="../../o/jer/chap017.html#para_6">Jer. 17,6.</A>,
<A HREF="../../o/jer/chap048.html#para_13">Jer. 48,13.</A>,
<A HREF="../../o/jer/chap048.html#para_46">Jer. 48,46.</A>,
<A HREF="../../o/1-kir/chap011.html#para_7">1 Kir. 11,7.</A>

<LI><A NAME="para_7">Mivelhogy a te bizodalmad marh&aacute;idban &eacute;s kincseidben volt, te is bev&eacute;tetel, &eacute;s K&aacute;m&oacute;s fogs&aacute;gra megy papjaival, fejedelmeivel egy&uuml;tt.</A>

<LI><A NAME="para_8">&Eacute;s r&aacute;t&ouml;r a puszt&iacute;t&oacute; minden v&aacute;rosra, egy v&aacute;ros sem menekedik meg, &eacute;s elv&eacute;sz a v&ouml;lgy, &eacute;s feld&uacute;latik a s&iacute;ks&aacute;g, a mint megmondta az &Uacute;r.</A>

<LI><A NAME="para_9">Adjatok sz&aacute;rnyat Mo&aacute;bnak, hogy rep&uuml;lv&eacute;n elrep&uuml;lhessen, mert az &otilde; v&aacute;rosai elpusztulnak, &eacute;s senki sem lakik azokban.</A>

<LI><A NAME="para_10">&Aacute;tkozott, a ki az &Uacute;rnak dolg&aacute;t csal&aacute;rdul cselekszi, &eacute;s &aacute;tkozott, a ki fegyver&eacute;t kim&eacute;li a v&eacute;rt&otilde;l!</A>

<LI><A NAME="para_11">Nyugodtan &eacute;lt Mo&aacute;b gyermeks&eacute;g&eacute;t&otilde;l fogva, &eacute;s pihent az &otilde; seprej&eacute;ben, &eacute;s ed&eacute;nyb&otilde;l-ed&eacute;nybe nem &ouml;nt&ouml;tt&eacute;k &eacute;s fogs&aacute;gra sem ment, az&eacute;rt maradt meg az &iacute;ze rajta, &eacute;s nem v&aacute;ltozott el az &otilde; szaga.</A><BR>
<A HREF="../../o/sof/chap001.html#para_12">Sof. 1,12.</A>

<LI><A NAME="para_12">De &iacute;m&eacute; elj&otilde;nek a napok, azt mondja az &Uacute;r, &eacute;s rabl&oacute;kat bocs&aacute;tok re&aacute;, a kik megrabolj&aacute;k &otilde;t, &eacute;s meg&uuml;res&iacute;ts&eacute;k ed&eacute;nyeit, palaczkjait pedig &ouml;sszet&ouml;rj&eacute;k.</A>

<LI><A NAME="para_13">&Eacute;s megsz&eacute;gyen&uuml;l Mo&aacute;b K&aacute;m&oacute;s miatt, a mint megsz&eacute;gyen&uuml;lt Izr&aacute;el h&aacute;za B&eacute;thel + miatt, a melyben bizodalma volt.</A><BR>
<A HREF="../../o/1-kir/chap011.html#para_7">1 Kir. 11,7.</A>,
<A HREF="../../o/1-kir/chap012.html#para_29">1 Kir. 12,29.</A>,
<A HREF="../../o/2-kir/chap016.html#para_6">2 Kir. 16,6.</A>,
<A HREF="../../o/2-kir/chap016.html#para_16">2 Kir. 16,16.</A>

<LI><A NAME="para_14">Mim&oacute;don mondj&aacute;tok: H&otilde;s&ouml;k vagyunk &eacute;s vit&eacute;z f&eacute;rfiak a harczra?</A>

<LI><A NAME="para_15">Elpusztul Mo&aacute;b, v&aacute;rosai fellobbannak, v&aacute;logatott ifjai pedig m&eacute;sz&aacute;rsz&eacute;kre jutnak, azt mondja a kir&aacute;ly, a kinek neve Seregek Ura!</A>

<LI><A NAME="para_16">K&ouml;zel van Mo&aacute;b veszedelme, ihol j&otilde; &eacute;s igen siet az &otilde; veszedelme!</A>

<LI><A NAME="para_17">B&aacute;nk&oacute;djatok miatta mindny&aacute;jan, a kik k&ouml;r&uuml;lte vagytok, &eacute;s mindny&aacute;jan, a kik ismeritek az &otilde; nev&eacute;t; mondj&aacute;tok: Hogy elt&ouml;rt az er&otilde;s vessz&otilde;, a dics&otilde; p&aacute;lcza!</A>

<LI><A NAME="para_18">Sz&aacute;llj le a dics&otilde;s&eacute;gb&otilde;l &eacute;s &uuml;lj szomjan Dibonnak megmaradt le&aacute;nya, mert a Mo&aacute;b puszt&iacute;t&oacute;ja felj&ouml;tt ellened, elrontja a te er&otilde;ss&eacute;geidet.</A>

<LI><A NAME="para_19">&Aacute;llj meg az &uacute;ton, &eacute;s n&eacute;zz ide-oda Aro&eacute;r lakosa, k&eacute;rdezd meg a fut&oacute;t &eacute;s a menek&uuml;l&otilde;t, &eacute;s ezt mondd: Mi t&ouml;rt&eacute;nt?</A>

<LI><A NAME="para_20">Megsz&eacute;gyen&uuml;lt Mo&aacute;b, mert megt&ouml;rt. Ord&iacute;tsatok &eacute;s ki&aacute;ltsatok! Hirdess&eacute;tek Arnonban, hogy elpuszt&iacute;ttatott Mo&aacute;b!</A><BR>
<A HREF="../../o/esa/chap016.html#para_7">&Eacute;sa. 16,7.</A>

<LI><A NAME="para_21">Mert r&aacute;j&ouml;tt az &iacute;t&eacute;let a s&iacute;k f&ouml;ldre; H&oacute;lonra, J&aacute;s&aacute;ra &eacute;s Mef&aacute;tra.</A>

<LI><A NAME="para_22">&Eacute;s Dibonra, N&eacute;b&oacute;ra &eacute;s Beth-Dibl&aacute;taimra.</A>

<LI><A NAME="para_23">&Eacute;s Kirj&aacute;thaimra, Beth-G&aacute;mulra &eacute;s Beth-Meonra.</A>

<LI><A NAME="para_24">&Eacute;s Kirj&aacute;tra, Boczr&aacute;ra &eacute;s Mo&aacute;b f&ouml;ld&eacute;nek minden messze &eacute;s k&ouml;zel val&oacute; v&aacute;rosaira.</A><BR>
<A HREF="../../o/esa/chap034.html#para_6">&Eacute;sa. 34,6.</A>,
<A HREF="../../o/esa/chap063.html#para_1">&Eacute;sa. 63,1.</A>

<LI><A NAME="para_25">Let&ouml;retett a Mo&aacute;b szarva, &eacute;s karja lev&aacute;gatott, azt mondja az &Uacute;r.</A>

<LI><A NAME="para_26">R&eacute;szeg&iacute;ts&eacute;tek le &otilde;t, mert h&otilde;sk&ouml;d&ouml;tt az &Uacute;r ellen, &eacute;s heverjen Mo&aacute;b az &otilde; ok&aacute;d&aacute;s&aacute;ban, &eacute;s legyen cs&uacute;fs&aacute;g &otilde; is.</A>

<LI><A NAME="para_27">Vajjon nem cs&uacute;fod volt-&eacute; n&eacute;ked az Izr&aacute;el? Avagy a lop&oacute;k k&ouml;z&ouml;tt tal&aacute;ltatott, hogy mikor sz&oacute;lott&aacute;l fel&otilde;le, kev&eacute;lyen h&aacute;nytad magadat?</A><BR>
<A HREF="../../o/sof/chap002.html#para_9">Sof. 2,9.</A>

<LI><A NAME="para_28">Hagyj&aacute;tok el a v&aacute;rosokat, &eacute;s lakhatok a k&otilde;szikl&aacute;kban, Mo&aacute;b lakosai, &eacute;s legyetek mint a galamb, a mely az odu sz&aacute;j&aacute;n bel&otilde;l rak f&eacute;szket.</A>

<LI><A NAME="para_29">Hallottuk a Mo&aacute;b kev&eacute;lys&eacute;g&eacute;t: igen kev&eacute;ly; az &otilde; felfuvalkod&aacute;s&aacute;t &eacute;s kev&eacute;lys&eacute;g&eacute;t, k&eacute;rked&eacute;s&eacute;t, &eacute;s az &otilde; sz&iacute;v&eacute;nek elbizakodotts&aacute;g&aacute;t.</A><BR>
<A HREF="../../o/esa/chap016.html#para_6">&Eacute;sa. 16,6.</A>,
<A HREF="../../o/sof/chap002.html#para_9">Sof. 2,9.</A>

<LI><A NAME="para_30">&Eacute;n ismerem, azt mondja az &Uacute;r, az &otilde; szertelenked&eacute;s&eacute;t, &eacute;s az &otilde; fecseg&eacute;se nem igaz, &eacute;s nem igaz a cselekedete sem.</A>

<LI><A NAME="para_31">Az&eacute;rt jajgatok Mo&aacute;bon, &eacute;s az eg&eacute;sz Mo&aacute;b&eacute;rt ki&aacute;ltok, a Kir-Heres f&eacute;rfiai&eacute;rt ny&ouml;g az &eacute;n lelkem.</A><BR>
<A HREF="../../o/esa/chap016.html#para_7">&Eacute;sa. 16,7.</A>

<LI><A NAME="para_32">Jobban siratlak t&eacute;ged, mint siratt&aacute;k Ja&eacute;zert, a ki Sibm&aacute;nak sz&otilde;l&otilde;je! A te hajt&aacute;said t&uacute;lhatoltak a tengeren, a Ja&eacute;zer tenger&eacute;ig &eacute;rtek; a te ny&aacute;ri gy&uuml;m&ouml;lcseidre &eacute;s a te sz&uuml;retedre puszt&iacute;t&oacute; rontott.</A>

<LI><A NAME="para_33">&Eacute;s elt&uuml;nik az &ouml;r&ouml;m &eacute;s v&iacute;gass&aacute;g K&aacute;rmelb&otilde;l &eacute;s a Mo&aacute;b f&ouml;ld&eacute;r&otilde;l, &eacute;s a k&aacute;dakb&oacute;l kifogyasztom a bort, nem sajtolnak &ouml;r&ouml;mzajjal; az &eacute;nekl&otilde; nem &eacute;nekel.</A>

<LI><A NAME="para_34">Hesbon ki&aacute;lt&aacute;sa miatt Eleal&eacute;ig &eacute;s J&aacute;h&aacute;sig felhat az &otilde; szavok: So&aacute;rt&oacute;l fogva Horon&aacute;imig &eacute;s Eglath-Selis&aacute;jj&aacute;ig, mert a Nimrim vize is elapad.</A><BR>
<A HREF="../../o/esa/chap015.html#para_5">&Eacute;sa. 15,5.</A>,
<A HREF="../../o/esa/chap015.html#para_6">&Eacute;sa. 15,6.</A>

<LI><A NAME="para_35">&Eacute;s kifogyasztom Mo&aacute;bb&oacute;l, azt mondja az &Uacute;r, a ki a magaslaton &aacute;ldozik &eacute;s f&uuml;st&ouml;t gerjeszt az &otilde; isteneinek.</A><BR>
<A HREF="../../o/jer/chap048.html#para_7">Jer. 48,7.</A>

<LI><A NAME="para_36">Ez&eacute;rt zokog a sz&iacute;vem Mo&aacute;b&eacute;rt, mint a s&iacute;p, &eacute;s zokog sz&iacute;vem a Kir-H&eacute;res f&eacute;rfiai&eacute;rt, mint a s&iacute;p, mivelhogy a kincsek elvesztek, a miket gy&ucirc;jt&ouml;tt.</A><BR>
<A HREF="../../o/esa/chap016.html#para_11">&Eacute;sa. 16,11.</A>

<LI><A NAME="para_37">Mert minden f&otilde; kopasz, &eacute;s minden szak&aacute;l elnyiratott, minden k&eacute;zen met&eacute;l&eacute;sek, &eacute;s minden der&eacute;kon gy&aacute;szruha.</A><BR>
<A HREF="../../o/esa/chap015.html#para_2">&Eacute;sa. 15,2.</A>,
<A HREF="../../o/esa/chap015.html#para_3">&Eacute;sa. 15,3.</A>

<LI><A NAME="para_38">Mo&aacute;bnak minden h&aacute;zpadj&aacute;n &eacute;s utcz&aacute;j&aacute;n minden&uuml;tt siralom, mert &ouml;sszet&ouml;rtem Mo&aacute;bot, mint az ed&eacute;nyt, mely semmirekell&otilde;, azt mondja az &Uacute;r.</A><BR>
<A HREF="../../o/jer/chap022.html#para_28">Jer. 22,28.</A>,
<A HREF="../../o/hos/chap008.html#para_8">H&oacute;s. 8,8.</A>

<LI><A NAME="para_39">Jajgatnak, ezt mondv&aacute;n: Hogy &ouml;sszez&uacute;zatott! Hogy fordult h&aacute;ttal Mo&aacute;b megsz&eacute;gyen&uuml;lve! &Eacute;s cs&uacute;ff&aacute; lett Mo&aacute;b, &eacute;s rettent&eacute;s&eacute;re mindazoknak, a kik k&ouml;r&uuml;lte vannak.</A>

<LI><A NAME="para_40">Mert ezt mondja az &Uacute;r: &Iacute;m&eacute;, mint a saskesely&ucirc; rep&uuml;l re&aacute;, &eacute;s kiterjeszti Mo&aacute;bra sz&aacute;rnyait.</A>

<LI><A NAME="para_41">Bev&eacute;tettek a v&aacute;rosok, &eacute;s az er&otilde;ss&eacute;gek elfoglaltattak, &eacute;s a Mo&aacute;b vit&eacute;zeinek sz&iacute;ve olyan volt e napon, mint a vajud&oacute; asszonynak sz&iacute;ve.</A>

<LI><A NAME="para_42">&Eacute;s Mo&aacute;b elpusztul, &uacute;gy hogy nem lesz n&eacute;p t&ouml;bb&eacute;, mert az &Uacute;r ellen felemelkedett.</A>

<LI><A NAME="para_43">F&eacute;lelem, verem &eacute;s t&otilde;r j&otilde; te ellened, Mo&aacute;b lakosa, azt mondja az &Uacute;r.</A><BR>
<A HREF="../../o/esa/chap024.html#para_17">&Eacute;sa. 24,17.</A>,
<A HREF="../../o/esa/chap024.html#para_18">&Eacute;sa. 24,18.</A>

<LI><A NAME="para_44">A ki elfut a f&eacute;lelem el&otilde;l, a verembe esik, &eacute;s a ki kij&otilde; a veremb&otilde;l, a t&otilde;rben fogatik meg, mert r&aacute;bocs&aacute;tom Mo&aacute;bra az &otilde; megfeny&iacute;t&eacute;s&eacute;nek esztendej&eacute;t, azt mondja az &Uacute;r.</A>

<LI><A NAME="para_45">A Hesbon &aacute;rny&eacute;k&aacute;ban &aacute;llanak meg a hatalom el&otilde;l fut&oacute;k; de t&ucirc;z j&otilde; ki Hesbonb&oacute;l &eacute;s l&aacute;ng Szihonnak k&ouml;zep&eacute;b&otilde;l, &eacute;s elem&eacute;szti Mo&aacute;bnak &uuml;st&ouml;k&eacute;t &eacute;s a h&aacute;borg&oacute; fiaknak kopony&aacute;j&aacute;t.</A><BR>
<A HREF="../../o/4-moz/chap021.html#para_28">4 M&oacute;z. 21,28.</A>

<LI><A NAME="para_46">Jaj n&eacute;ked Mo&aacute;b! Elveszett K&aacute;m&oacute;snak n&eacute;pe, mert fiaid fogs&aacute;gra vitettek, &eacute;s le&aacute;nyaid is fogs&aacute;gra.</A><BR>
<A HREF="../../o/jer/chap048.html#para_7">Jer. 48,7.</A>

<LI><A NAME="para_47">De visszahozom Mo&aacute;bot a fogs&aacute;gb&oacute;l sok id&otilde; mulva, azt mondja az &Uacute;r. Eddig van Mo&aacute;b &iacute;t&eacute;lete.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>, <A HREF="chap037.html">37</A>, <A HREF="chap038.html">38</A>, <A HREF="chap039.html">39</A>, <A HREF="chap040.html">40</A>, <A HREF="chap041.html">41</A>, <A HREF="chap042.html">42</A>, <A HREF="chap043.html">43</A>, <A HREF="chap044.html">44</A>, <A HREF="chap045.html">45</A>, <A HREF="chap046.html">46</A>, <A HREF="chap047.html">47</A>, <BIG>48</BIG>, <A HREF="chap049.html">49</A>, <A HREF="chap050.html">50</A>, <A HREF="chap051.html">51</A>, <A HREF="chap052.html">52</A>.</H2>

<HR>

</BODY>

</html>
