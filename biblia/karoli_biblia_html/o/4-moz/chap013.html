<html>
<HEAD>
<TITLE>M&Oacute;ZES NEGYEDIK K&Ouml;NYVE AZ IZR&Aacute;ELIT&Aacute;K MEGSZ&Aacute;ML&Aacute;L&Aacute;S&Aacute;R&Oacute;L VAL&Oacute; K&Ouml;NYV, 13 Fejezet</TITLE>
</HEAD>

<BODY VLINK="#E000E0">

<H1>M&Oacute;ZES NEGYEDIK K&Ouml;NYVE AZ IZR&Aacute;ELIT&Aacute;K MEGSZ&Aacute;ML&Aacute;L&Aacute;S&Aacute;R&Oacute;L VAL&Oacute; K&Ouml;NYV</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <BIG>13</BIG>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>.</H2>

<OL>

<LI><A NAME="para_1">Azut&aacute;n pedig elindula a n&eacute;p Haser&oacute;thb&oacute;l, &eacute;s t&aacute;bort &uuml;t&eacute;nek P&aacute;r&aacute;n puszt&aacute;j&aacute;ban.</A>

<LI><A NAME="para_2">&Eacute;s sz&oacute;la az &Uacute;r M&oacute;zesnek, mondv&aacute;n:</A>

<LI><A NAME="para_3">K&uuml;ldj f&eacute;rfiakat, hogy k&eacute;mlelj&eacute;k meg a Kana&aacute;n f&ouml;ld&eacute;t, a melyet &eacute;n adok Izr&aacute;el fiainak; az &otilde; aty&aacute;iknak mindenik t&ouml;rzs&eacute;b&otilde;l egy-egy f&eacute;rfi&uacute;t k&uuml;ldjetek, mind olyat, a ki f&otilde;ember k&ouml;z&ouml;tt&ouml;k.</A><BR>
<A HREF="../../o/5-moz/chap001.html#para_22">5 M&oacute;z. 1,22.</A>

<LI><A NAME="para_4">Elk&uuml;ld&eacute; az&eacute;rt &otilde;ket M&oacute;zes P&aacute;r&aacute;n puszt&aacute;j&aacute;b&oacute;l az &Uacute;r rendel&eacute;se szerint; &eacute;s azok a f&eacute;rfiak mindny&aacute;jan f&otilde;emberek val&aacute;nak Izr&aacute;el fiai k&ouml;z&ouml;tt.</A>

<LI><A NAME="para_5">Ezek pedig azoknak nevei: A R&uacute;ben nemzets&eacute;g&eacute;b&otilde;l S&aacute;mmua, a Zakh&uacute;r fia.</A>

<LI><A NAME="para_6">A Simeon nemzets&eacute;g&eacute;b&otilde;l Saf&aacute;t, a H&oacute;ri fia.</A>

<LI><A NAME="para_7">A J&uacute;da nemzets&eacute;g&eacute;b&otilde;l K&aacute;leb, a Jefunn&eacute; fia.</A>

<LI><A NAME="para_8">Az Izsakh&aacute;r nemzets&eacute;g&eacute;b&otilde;l Ig&aacute;l, a J&oacute;zsef fia.</A>

<LI><A NAME="para_9">Az Efraim nemzets&eacute;g&eacute;b&otilde;l H&oacute;sea, a N&uacute;n fia.</A>

<LI><A NAME="para_10">A Benj&aacute;min nemzets&eacute;g&eacute;b&otilde;l P&aacute;lthi, a Raf&uacute; fia.</A>

<LI><A NAME="para_11">A Zebulon nemzets&eacute;g&eacute;b&otilde;l Gaddiel, a Sz&oacute;di fia.</A>

<LI><A NAME="para_12">A J&oacute;zsef nemzets&eacute;g&eacute;b&otilde;l, a Manasse nemzets&eacute;g&eacute;b&otilde;l Gaddi, a Sz&uacute;szi fia.</A>

<LI><A NAME="para_13">A D&aacute;n nemzets&eacute;g&eacute;b&otilde;l Ammi&eacute;l, a Gem&aacute;lli fia.</A>

<LI><A NAME="para_14">Az &Aacute;ser nemzets&eacute;g&eacute;b&otilde;l Szenth&uacute;r, a Mika&eacute;l fia.</A>

<LI><A NAME="para_15">A Nafthali nemzets&eacute;g&eacute;b&otilde;l Nahbi, a Vofszi fia.</A>

<LI><A NAME="para_16">A G&aacute;d nemzets&eacute;g&eacute;b&otilde;l G&eacute;uel, a M&aacute;khi fia.</A>

<LI><A NAME="para_17">Ezek ama f&eacute;rfiaknak nevei, a kiket elk&uuml;ld&ouml;tt M&oacute;zes a f&ouml;ldnek megk&eacute;mlel&eacute;s&eacute;re. &Eacute;s nevez&eacute; M&oacute;zes H&oacute;se&aacute;t, a N&uacute;n fi&aacute;t J&oacute;zsu&eacute;nak.</A>

<LI><A NAME="para_18">&Eacute;s mikor elk&uuml;ld&eacute; &otilde;ket M&oacute;zes a Kana&aacute;n f&ouml;ld&eacute;nek megk&eacute;mlel&eacute;s&eacute;re, monda n&eacute;kik: Menjetek fel erre d&eacute;l fel&otilde;l, &eacute;s h&aacute;gjatok fel a hegyre.</A>

<LI><A NAME="para_19">&Eacute;s n&eacute;zz&eacute;tek meg a f&ouml;ldet, hogy milyen az; &eacute;s a n&eacute;pet, a mely lakozik azon: er&otilde;s-&eacute; az vagy er&otilde;tlen, kev&eacute;s-&eacute; az vagy sok?</A>

<LI><A NAME="para_20">&Eacute;s milyen a f&ouml;ld, a melyben lakozik az: j&oacute;-&eacute; az vagy hitv&aacute;ny; &eacute;s milyenek a v&aacute;rosok, a melyekben lakozik: t&aacute;borokban vagy er&otilde;ss&eacute;gekben lakozik-&eacute;?</A>

<LI><A NAME="para_21">&Eacute;s milyen a f&ouml;ld: k&ouml;v&eacute;r-&eacute; az, vagy sov&aacute;ny; van-&eacute; abban &eacute;l&otilde;fa vagy nincs? &Eacute;s legyetek b&aacute;tors&aacute;gosok, &eacute;s szakaszszatok a f&ouml;ldnek gy&uuml;m&ouml;lcs&eacute;b&otilde;l. Azok a napok pedig a sz&otilde;l&otilde;zsend&uuml;l&eacute;s napjai val&aacute;nak.</A>

<LI><A NAME="para_22">Felmen&eacute;nek az&eacute;rt, &eacute;s megk&eacute;mlel&eacute;k a f&ouml;ldet a Czin puszt&aacute;j&aacute;t&oacute;l fogva mind Reh&oacute;big, od&aacute;ig, a hol Ham&aacute;thba mennek.</A>

<LI><A NAME="para_23">&Eacute;s felmen&eacute;nek d&eacute;l fel&otilde;l, &eacute;s jut&aacute;nak Hebronig; val&aacute;nak pedig ott Ahim&aacute;n, S&eacute;sai &eacute;s Thalmai, az An&aacute;k fiai: (Hebron pedig h&eacute;t esztend&otilde;vel &eacute;p&iacute;ttetett el&eacute;bb, mint az &eacute;gyiptomi Czo&aacute;n).</A>

<LI><A NAME="para_24">Mikor pedig eljut&aacute;nak Eskol v&ouml;lgy&eacute;ig, lemetsz&eacute;nek ott egy sz&otilde;l&otilde;vessz&otilde;t egy sz&otilde;l&otilde;f&uuml;rttel, &eacute;s ketten viv&eacute;k azt r&uacute;don; &eacute;s a gr&aacute;n&aacute;talm&aacute;kb&oacute;l &eacute;s a fig&eacute;kb&otilde;l is szakaszt&aacute;nak.</A><BR>
<A HREF="../../o/5-moz/chap001.html#para_24">5 M&oacute;z. 1,24.</A>,
<A HREF="../../o/5-moz/chap001.html#para_25">5 M&oacute;z. 1,25.</A>

<LI><A NAME="para_25">Azt a helyet elnevez&eacute;k Eskol v&ouml;lgy&eacute;nek, a sz&otilde;l&otilde;f&uuml;rt&eacute;rt, a melyet lemetszettek vala onn&eacute;t Izr&aacute;el fiai.</A>

<LI><A NAME="para_26">&Eacute;s visszat&eacute;r&eacute;nek a f&ouml;ld megk&eacute;mlel&eacute;s&eacute;b&otilde;l negyven nap mulva.</A>

<LI><A NAME="para_27">&Eacute;s men&eacute;nek, &eacute;s jut&aacute;nak M&oacute;zeshez &eacute;s &Aacute;ronhoz, &eacute;s Izr&aacute;el fiainak eg&eacute;sz gy&uuml;lekezet&eacute;hez, P&aacute;r&aacute;n puszt&aacute;j&aacute;ba, K&aacute;desbe; &eacute;s h&iacute;rt viv&eacute;nek n&eacute;kik &eacute;s az eg&eacute;sz gy&uuml;lekezetnek, &eacute;s megmutat&aacute;k n&eacute;kik a f&ouml;ldnek gy&uuml;m&ouml;lcs&eacute;t.</A>

<LI><A NAME="para_28">&Iacute;gy besz&eacute;l&eacute;nek n&eacute;ki, &eacute;s ezt mond&aacute;k: Elment&uuml;nk vala arra a f&ouml;ldre, a melyre k&uuml;ld&ouml;tt&eacute;l vala minket, &eacute;s bizony&aacute;ra tejjel &eacute;s m&eacute;zzel foly&oacute; az, &eacute;s ez annak gy&uuml;m&ouml;lcse!</A><BR>
<A HREF="../../o/2-moz/chap003.html#para_8">2 M&oacute;z. 3,8.</A>

<LI><A NAME="para_29">Csakhogy er&otilde;s az a n&eacute;p, a mely lakja azt a f&ouml;ldet, &eacute;s a v&aacute;rosok er&otilde;s&iacute;tve vannak, &eacute;s felette nagyok; s&otilde;t m&eacute;g An&aacute;k fiait is l&aacute;ttuk ott!</A>

<LI><A NAME="para_30">Am&aacute;lek lakik a d&eacute;l fel&otilde;l val&oacute; f&ouml;ld&ouml;n, &eacute;s Khitteus, Jebuzeus &eacute;s Emoreus lakik a hegyeken; a tenger mellett, &eacute;s a Jord&aacute;n partj&aacute;n pedig Kananeus lakik.</A><BR>
<A HREF="../../o/jozs/chap005.html#para_1">J&oacute;zs. 5,1.</A>

<LI><A NAME="para_31">&Eacute;s j&oacute;llehet K&aacute;leb csendes&iacute;t&eacute; a M&oacute;zes ellen h&aacute;borg&oacute; n&eacute;pet, &eacute;s azt mondja vala: B&aacute;tran felmehet&uuml;nk, &eacute;s elfoglalhatjuk azt a f&ouml;ldet, mert k&eacute;ts&eacute;g n&eacute;lk&uuml;l megb&iacute;runk azzal;</A>

<LI><A NAME="para_32">Mindaz&aacute;ltal a f&eacute;rfiak, a kik felmentek vala vele, azt mondj&aacute;k vala: Nem mehet&uuml;nk fel az ellen a n&eacute;p ellen, mert er&otilde;sebb az n&aacute;lunkn&aacute;l.</A>

<LI><A NAME="para_33">&Eacute;s rossz h&iacute;r&eacute;t viv&eacute;k annak a f&ouml;ldnek, a melyet megk&eacute;mleltek volt, Izr&aacute;el fiaihoz, mondv&aacute;n: Az a f&ouml;ld, a melyen &aacute;ltalment&uuml;nk, hogy megk&eacute;mlelj&uuml;k azt, olyan f&ouml;ld, a mely megem&eacute;szti az &otilde; lak&oacute;it; az eg&eacute;sz n&eacute;p is, a melyet l&aacute;ttunk azon, sz&aacute;la emberekb&otilde;l &aacute;ll.</A>

<LI><A NAME="para_34">&Eacute;s l&aacute;ttunk ott &oacute;ri&aacute;sokat is, az &oacute;ri&aacute;sok k&ouml;z&uuml;l val&oacute; An&aacute;knak fiait, &eacute;s olyanok val&aacute;nk a magunk szem&eacute;ben, mint a s&aacute;sk&aacute;k, &eacute;s az &otilde; szemeikben is olyanok val&aacute;nk.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <BIG>13</BIG>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>.</H2>

<HR>

</BODY>

</html>
