<html>
<HEAD>
<TITLE>M&Oacute;ZES NEGYEDIK K&Ouml;NYVE AZ IZR&Aacute;ELIT&Aacute;K MEGSZ&Aacute;ML&Aacute;L&Aacute;S&Aacute;R&Oacute;L VAL&Oacute; K&Ouml;NYV, 6 Fejezet</TITLE>
</HEAD>

<BODY VLINK="#E000E0">

<H1>M&Oacute;ZES NEGYEDIK K&Ouml;NYVE AZ IZR&Aacute;ELIT&Aacute;K MEGSZ&Aacute;ML&Aacute;L&Aacute;S&Aacute;R&Oacute;L VAL&Oacute; K&Ouml;NYV</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <BIG>6</BIG>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>.</H2>

<OL>

<LI><A NAME="para_1">&Eacute;s sz&oacute;la az &Uacute;r M&oacute;zesnek, mondv&aacute;n:</A>

<LI><A NAME="para_2">Sz&oacute;lj Izr&aacute;el fiainak, &eacute;s mondd meg n&eacute;kik: Mikor f&eacute;rfi vagy asszony k&uuml;l&ouml;n fogad&aacute;st tesz, nazireusi fogad&aacute;st, hogy &iacute;gy az &Uacute;rnak szentelje mag&aacute;t:</A>

<LI><A NAME="para_3">Bort&oacute;l &eacute;s r&eacute;szeg&iacute;t&otilde; italt&oacute;l szakassza el mag&aacute;t: boreczetet &eacute;s r&eacute;szeg&iacute;t&otilde; italb&oacute;l val&oacute; eczetet ne igy&eacute;k, &eacute;s semmi sz&otilde;l&otilde;b&otilde;l csin&aacute;lt italt se igy&eacute;k, se &uacute;j, se assz&uacute; sz&otilde;l&otilde;t ne egy&eacute;k.</A>

<LI><A NAME="para_4">Az &otilde; nazireuss&aacute;g&aacute;nak eg&eacute;sz idej&eacute;n &aacute;t semmit a f&eacute;l&eacute;t ne igy&eacute;k, a mi a sz&otilde;l&otilde;t&otilde;r&otilde;l ker&uuml;l, a sz&otilde;l&otilde; magv&aacute;t&oacute;l fogva a sz&otilde;l&otilde; h&eacute;j&aacute;ig.</A>

<LI><A NAME="para_5">Az &otilde; nazireusi fogad&aacute;s&aacute;nak eg&eacute;sz idej&eacute;n, beretva az &otilde; fej&eacute;t ne j&aacute;rja; m&iacute;g be nem teljesednek a napok, a melyekre az &Uacute;rnak szentelte mag&aacute;t, szent legyen, hagyja n&ouml;vekedni az &otilde; fej&eacute;nek hajf&uuml;rtjeit.</A><BR>
<A HREF="../../o/bir/chap013.html#para_5">Bir. 13,5.</A>,
<A HREF="../../uj/luk/chap001.html#para_15">Luk. 1,15.</A>,
<A HREF="../../o/1-sam/chap001.html#para_11">1 S&aacute;m. 1,11.</A>

<LI><A NAME="para_6">Az eg&eacute;sz id&otilde;n &aacute;t, a melyre az &Uacute;rnak szentelte mag&aacute;t, megholtnak test&eacute;hez be ne menjen.</A>

<LI><A NAME="para_7">Se atyj&aacute;nak, se anyj&aacute;nak, se fi&uacute;- se le&aacute;nytestv&eacute;reinek holttest&eacute;vel meg ne fert&otilde;ztesse mag&aacute;t, mikor meghalnak, mert az &otilde; Isten&eacute;nek nazireuss&aacute;ga van az &otilde; fej&eacute;n.</A>

<LI><A NAME="para_8">Az &otilde; nazireuss&aacute;g&aacute;nak eg&eacute;sz idej&eacute;ben szent legyen az &Uacute;rnak.</A>

<LI><A NAME="para_9">Ha pedig meghal valaki &otilde; n&aacute;la hirtelens&eacute;ggel, &eacute;s megfert&otilde;zteti az &otilde; nazireus fej&eacute;t: ny&iacute;rja meg a fej&eacute;t az &otilde; tisztul&aacute;s&aacute;nak napj&aacute;n, a hetedik napon ny&iacute;rja meg azt.</A>

<LI><A NAME="para_10">A nyolczadik napon pedig vigyen k&eacute;t gerlicz&eacute;t vagy k&eacute;t galambfiat a papnak a gy&uuml;lekezet s&aacute;tor&aacute;nak ny&iacute;l&aacute;s&aacute;hoz.</A><BR>
<A HREF="../../o/3-moz/chap001.html#para_14">3 M&oacute;z. 1,14.</A>

<LI><A NAME="para_11">&Eacute;s k&eacute;sz&iacute;tse el a pap egyiket b&ucirc;n&eacute;rt val&oacute; &aacute;ldozatul, a m&aacute;sikat pedig eg&eacute;szen &eacute;g&otilde;&aacute;ldozatul, &eacute;s szerezzen n&eacute;ki engesztel&eacute;st, a mi&eacute;rt v&eacute;tkezett a holttest miatt; &eacute;s szentelje meg annak fej&eacute;t azon napon.</A>

<LI><A NAME="para_12">&Eacute;s az &otilde; nazireuss&aacute;g&aacute;nak napjait szentelje &uacute;jra az &Uacute;rnak, &eacute;s vigyen az &otilde; v&eacute;tk&eacute;&eacute;rt val&oacute; &aacute;ldozatul egy esztend&otilde;s b&aacute;r&aacute;nyt; az el&eacute;bbi napok pedig essenek el, mert megfert&otilde;ztette az &otilde; nazireuss&aacute;g&aacute;t.</A>

<LI><A NAME="para_13">Ez pedig a nazireus t&ouml;rv&eacute;nye: A mely napon betelik az &otilde; nazireuss&aacute;g&aacute;nak ideje, vigy&eacute;k &otilde;t a gy&uuml;lekezet s&aacute;tor&aacute;nak ny&iacute;l&aacute;s&aacute;hoz.</A>

<LI><A NAME="para_14">&Otilde; pedig vigye fel az &otilde; &aacute;ldozatj&aacute;t az &Uacute;rnak: egy esztend&otilde;s, &eacute;p h&iacute;m b&aacute;r&aacute;nyt eg&eacute;szen &eacute;g&otilde;&aacute;ldozatul, &eacute;s egy esztend&otilde;s, &eacute;p n&otilde;st&eacute;ny b&aacute;r&aacute;nyt b&ucirc;n&eacute;rt val&oacute; &aacute;ldozatul, &eacute;s egy &eacute;p kost h&aacute;la&aacute;ldozatul.</A>

<LI><A NAME="para_15">Tov&aacute;bb&aacute; egy kos&aacute;r kov&aacute;sztalan kenyeret, olajjal elegy&iacute;tett l&aacute;nglisztb&otilde;l val&oacute; lep&eacute;nyeket, &eacute;s olajjal megkent kov&aacute;sztalan pog&aacute;cs&aacute;kat, a hozz&aacute;jok val&oacute; &eacute;tel- &eacute;s ital&aacute;ldozatokkal.</A>

<LI><A NAME="para_16">&Eacute;s vigye azokat a pap az &Uacute;r el&eacute;, &eacute;s k&eacute;sz&iacute;tse el annak b&ucirc;n&eacute;&eacute;rt val&oacute; &aacute;ldozat&aacute;t &eacute;s eg&eacute;szen &eacute;g&otilde;&aacute;ldozat&aacute;t.</A>

<LI><A NAME="para_17">A kost is k&eacute;sz&iacute;tse el h&aacute;laad&oacute; &aacute;ldozatul az &Uacute;rnak, a kos&aacute;rban l&eacute;v&otilde; kov&aacute;sztalan kenyerekkel egybe, &eacute;s k&eacute;sz&iacute;tse el a pap az ahhoz val&oacute; &eacute;tel- &eacute;s ital&aacute;ldozatot is.</A>

<LI><A NAME="para_18">A nazireus pedig ny&iacute;rja meg az &otilde; nazireus fej&eacute;t a gy&uuml;lekezet s&aacute;tor&aacute;nak ny&iacute;l&aacute;s&aacute;n&aacute;l, &eacute;s vegye az &otilde; nazireus fej&eacute;nek haj&aacute;t, &eacute;s tegye azt a t&ucirc;zre, a mely van a h&aacute;laad&oacute; &aacute;ldozat alatt.</A><BR>
<A HREF="../../uj/csel/chap021.html#para_24">Csel. 21,24.</A>

<LI><A NAME="para_19">Vegye azut&aacute;n a pap a kosnak megf&otilde;tt lapoczk&aacute;j&aacute;t, &eacute;s egy kov&aacute;sztalan lep&eacute;nyt a kos&aacute;rb&oacute;l, &eacute;s egy kov&aacute;sztalan pog&aacute;cs&aacute;t, &eacute;s tegye a nazireus tenyer&eacute;re, minekut&aacute;na megnyirta az &otilde; nazireus fej&eacute;t.</A>

<LI><A NAME="para_20">&Eacute;s l&oacute;b&aacute;lja meg a pap azokat &aacute;ldozatul az &Uacute;r el&otilde;tt; a papnak szenteltetett ez, a megl&oacute;b&aacute;lt szegyen &eacute;s a felemelt lapoczk&aacute;n fel&uuml;l. Azut&aacute;n igy&eacute;k bort a nazireus.</A>

<LI><A NAME="para_21">Ez a nazireus t&ouml;rv&eacute;nye, a ki fogad&aacute;st tett, &eacute;s az &otilde; &aacute;ldozata az &otilde; nazireuss&aacute;g&aacute;&eacute;rt az &Uacute;rnak, azonkiv&uuml;l, a mihez m&oacute;dja van. Az &otilde; fogad&aacute;sa szerint, a melyet fogadott, a k&eacute;pen cselekedj&eacute;k, az &otilde; nazireuss&aacute;g&aacute;nak t&ouml;rv&eacute;nye szerint.</A>

<LI><A NAME="para_22">&Eacute;s sz&oacute;la az &Uacute;r M&oacute;zesnek, mondv&aacute;n:</A>

<LI><A NAME="para_23">Sz&oacute;lj &Aacute;ronnak &eacute;s az &otilde; fiainak, mondv&aacute;n: &Iacute;gy &aacute;ldj&aacute;tok meg Izr&aacute;el fiait, mondv&aacute;n n&eacute;kik:</A>

<LI><A NAME="para_24">&Aacute;ldjon meg t&eacute;gedet az &Uacute;r, &eacute;s &otilde;rizzen meg t&eacute;gedet.</A>

<LI><A NAME="para_25">Vil&aacute;gos&iacute;tsa meg az &Uacute;r az &otilde; orcz&aacute;j&aacute;t te rajtad, &eacute;s k&ouml;ny&ouml;r&uuml;lj&ouml;n te rajtad.</A>

<LI><A NAME="para_26">Ford&iacute;tsa az &Uacute;r az &otilde; orcz&aacute;j&aacute;t te re&aacute;d, &eacute;s adjon b&eacute;kess&eacute;get n&eacute;ked.</A>

<LI><A NAME="para_27">&Iacute;gy tegy&eacute;k az &eacute;n nevemet Izr&aacute;el fiaira, hogy &eacute;n meg&aacute;ldjam &otilde;ket.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <BIG>6</BIG>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>.</H2>

<HR>

</BODY>

</html>
