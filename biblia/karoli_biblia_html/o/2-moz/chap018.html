<html>
<HEAD>
<TITLE>M&Oacute;ZES M&Aacute;SODIK K&Ouml;NYVE A ZSID&Oacute;KNAK &Eacute;GYIPTOMB&Oacute;L KIJ&Ouml;VETEL&Eacute;R&Otilde;L, 18 Fejezet</TITLE>
</HEAD>

<BODY VLINK="#E000E0">

<H1>M&Oacute;ZES M&Aacute;SODIK K&Ouml;NYVE A ZSID&Oacute;KNAK &Eacute;GYIPTOMB&Oacute;L KIJ&Ouml;VETEL&Eacute;R&Otilde;L</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <BIG>18</BIG>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>, <A HREF="chap037.html">37</A>, <A HREF="chap038.html">38</A>, <A HREF="chap039.html">39</A>, <A HREF="chap040.html">40</A>.</H2>

<OL>

<LI><A NAME="para_1">&Eacute;s meghall&aacute; Jethr&oacute;, Midi&aacute;n papja, M&oacute;zes ipa, mindazt a mit Isten M&oacute;zessel &eacute;s Izr&aacute;ellel az &otilde; n&eacute;p&eacute;vel cselekedett vala, hogy kihozta az &Uacute;r Izr&aacute;elt &Eacute;gyiptomb&oacute;l.</A>

<LI><A NAME="para_2">&Eacute;s felvev&eacute; Jethr&oacute;, a M&oacute;zes ipa Czippor&aacute;t, a M&oacute;zes feles&eacute;g&eacute;t - miut&aacute;n haza bocs&aacute;totta &otilde;t -</A>

<LI><A NAME="para_3">&Eacute;s az &otilde; k&eacute;t fi&aacute;t is, a kik k&ouml;z&ucirc;l az egyiknek neve Gersom, mert azt mondotta vala: Bujdos&oacute; val&eacute;k az idegen f&ouml;ld&ouml;n;</A><BR>
<A HREF="../../o/2-moz/chap002.html#para_22">2 M&oacute;z. 2,22.</A>

<LI><A NAME="para_4">A m&aacute;siknak neve pedig Eli&eacute;zer; mert: Az &eacute;n aty&aacute;m Istene seg&iacute;ts&eacute;g&uuml;l volt n&eacute;kem &eacute;s megszabad&iacute;tott engem a Fara&oacute; fegyver&eacute;t&otilde;l.</A>

<LI><A NAME="para_5">Eljuta teh&aacute;t Jethr&oacute;, a M&oacute;zes ipa, az &otilde; fiaival &eacute;s feles&eacute;g&eacute;vel M&oacute;zeshez a puszt&aacute;ba, a hol &otilde; t&aacute;borozott vala az Isten hegye mellett.</A><BR>
<A HREF="../../o/2-moz/chap003.html#para_1">2 M&oacute;z. 3,1.</A>

<LI><A NAME="para_6">&Eacute;s megizen&eacute; M&oacute;zesnek: &Eacute;n Jethr&oacute; a te ipad megyek te hozz&aacute;d a te feles&eacute;geddel &eacute;s az &otilde; k&eacute;t fia is &otilde; vele.</A>

<LI><A NAME="para_7">Kim&eacute;ne az&eacute;rt M&oacute;zes az &otilde; ipa eleibe &eacute;s meghajt&aacute; mag&aacute;t &eacute;s megcs&oacute;kol&aacute; &otilde;t; &eacute;s megk&eacute;rd&eacute;k egym&aacute;st &aacute;llapotuk fel&otilde;l &eacute;s bemen&eacute;nek a s&aacute;torba.</A>

<LI><A NAME="para_8">&Eacute;s elbesz&eacute;l&eacute; M&oacute;zes az &otilde; ip&aacute;nak mind azt, a mit az &Uacute;r a Fara&oacute;val &eacute;s az &Eacute;gyiptombeliekkel cselekedett vala Izr&aacute;el&eacute;rt; mindazt a sok bajt, a melyek &uacute;tk&ouml;zben &eacute;rt&eacute;k vala &otilde;ket, &eacute;s mim&oacute;don szabad&iacute;totta meg &otilde;ket az &Uacute;r.</A>

<LI><A NAME="para_9">&Eacute;s &ouml;rvendeze Jethr&oacute; mindazon a j&oacute;n, a mit az &Uacute;r az Izr&aacute;ellel cselekedett vala, hogy megszabad&iacute;t&aacute; &otilde;t az &Eacute;gyiptombeliek kez&eacute;b&otilde;l.</A>

<LI><A NAME="para_10">&Eacute;s monda Jethr&oacute;: &Aacute;ldott legyen az &Uacute;r, a ki megszabad&iacute;tott titeket az &Eacute;gyiptombeliek kez&eacute;b&otilde;l &eacute;s a Fara&oacute; kez&eacute;b&otilde;l; a ki megszabad&iacute;totta a n&eacute;pet az &Eacute;gyiptombeliek keze al&oacute;l.</A>

<LI><A NAME="para_11">Most tudom m&aacute;r, hogy nagyobb az &Uacute;r minden istenn&eacute;l; mert az lett veszt&ouml;kre, a mivel ellen&ouml;k v&eacute;tkeztek.</A>

<LI><A NAME="para_12">&Eacute;s Jethr&oacute;, a M&oacute;zes ipa &eacute;g&otilde;&aacute;ldozattal &eacute;s v&eacute;res&aacute;ldozattal &aacute;ldoz&eacute;k az Istennek; &Aacute;ron pedig &eacute;s Izr&aacute;el minden v&eacute;nei j&ouml;v&eacute;nek, hogy kenyeret egyenek a M&oacute;zes ip&aacute;val Isten el&otilde;tt.</A>

<LI><A NAME="para_13">&Eacute;s l&otilde;n m&aacute;sod napon, le&ucirc;le M&oacute;zes t&ouml;rv&eacute;nyt tenni a n&eacute;pnek; a n&eacute;p pedig &aacute;ll vala M&oacute;zes el&otilde;tt reggelt&otilde;l estig.</A>

<LI><A NAME="para_14">S a mikor l&aacute;tja vala M&oacute;zes ipa mind azt, a mit &otilde; a n&eacute;ppel cseleked&eacute;k, monda: Mi dolog az, a mit te a n&eacute;ppel cselekszel; mi&eacute;rt &ucirc;lsz te egymagad, mind az eg&eacute;sz n&eacute;p pedig el&otilde;tted &aacute;ll reggelt&otilde;l estig?</A>

<LI><A NAME="para_15">&Eacute;s monda M&oacute;zes az &otilde; ip&aacute;nak: Mert a n&eacute;p Isten akarat&aacute;t tudakolni j&ouml;n hozz&aacute;m;</A>

<LI><A NAME="para_16">Ha &uuml;gy&ouml;k-bajok van, &eacute;n hozz&aacute;m j&otilde;nek &eacute;s t&ouml;rv&eacute;nyt teszek az ember k&ouml;z&ouml;tt &eacute;s felebar&aacute;tja k&ouml;z&ouml;tt &eacute;s tudt&aacute;ra adom az Isten v&eacute;gez&eacute;seit &eacute;s t&ouml;rv&eacute;nyeit.</A>

<LI><A NAME="para_17">M&oacute;zes ipa pedig monda n&eacute;ki: Nem j&oacute; az, a mit te cselekszel.</A>

<LI><A NAME="para_18">Felett&eacute;bb kif&aacute;radsz te is, ez a n&eacute;p is, a mely veled van; mert er&otilde;d felett val&oacute; dolog ez, nem v&eacute;gezheted azt egymagad.</A>

<LI><A NAME="para_19">Most az&eacute;rt hallgass az &eacute;n szavamra, tan&aacute;csot adok n&eacute;ked &eacute;s az Isten veled lesz. Te l&eacute;gy a n&eacute;pnek sz&oacute;sz&oacute;l&oacute;ja az Isten el&otilde;tt, &eacute;s te vidd az &uuml;gyeket Isten eleibe.</A><BR>
<A HREF="../../o/5-moz/chap001.html#para_9">5 M&oacute;z. 1,9.</A>

<LI><A NAME="para_20">&Eacute;s tan&iacute;tsd &otilde;ket a rendeletekre &eacute;s t&ouml;rv&eacute;nyekre &eacute;s add tudtokra az &uacute;tat, a melyen j&aacute;rniok kell &eacute;s a tenni val&oacute;t, a melyet tenni&ouml;k kell.</A>

<LI><A NAME="para_21">&Eacute;s szemelj ki magad az eg&eacute;sz n&eacute;p k&ouml;z&ucirc;l der&eacute;k, istenf&eacute;l&otilde; f&eacute;rfiakat, igazs&aacute;gos f&eacute;rfiakat, a kik gy&ucirc;l&ouml;lik a haszonles&eacute;st &eacute;s tedd k&ouml;z&ouml;tt&uuml;k el&otilde;lj&aacute;r&oacute;kk&aacute;, ezeredesekk&eacute;, sz&aacute;zadosokk&aacute;, &ouml;tvenedesekk&eacute; &eacute;s tizedesekk&eacute;.</A>

<LI><A NAME="para_22">Ezek tegyenek &iacute;t&eacute;letet a n&eacute;pnek minden id&otilde;ben, &uacute;gy hogy minden nagyobb &uuml;gyet te el&otilde;dbe hozzanak, minden csek&eacute;lyebb dologban pedig &otilde;k &iacute;t&eacute;ljenek; &iacute;gy k&ouml;nny&iacute;tve lesz rajtad, ha azt veled egy&uuml;tt hordozz&aacute;k.</A>

<LI><A NAME="para_23">Ha ezt cselekszed &eacute;s az Isten is parancsolja n&eacute;ked: meg&aacute;llhatsz &eacute;s az eg&eacute;sz n&eacute;p is hely&eacute;re jut b&eacute;kess&eacute;gben.</A>

<LI><A NAME="para_24">&Eacute;s hallgata M&oacute;zes az &otilde; ipa szav&aacute;ra &eacute;s mindazt megtev&eacute;, a mit mondott vala.</A>

<LI><A NAME="para_25">&Eacute;s v&aacute;laszta M&oacute;zes az eg&eacute;sz Izr&aacute;elb&otilde;l der&eacute;k f&eacute;rfiakat &eacute;s a n&eacute;p fejeiv&eacute; tev&eacute; &otilde;ket, ezeredesekk&eacute;, sz&aacute;zadosokk&aacute;, &ouml;tvenedesekk&eacute;, &eacute;s tizedesekk&eacute;.</A>

<LI><A NAME="para_26">&Eacute;s &iacute;t&eacute;lik vala a n&eacute;pet minden id&otilde;ben; a neh&eacute;z dolgokat M&oacute;zes el&eacute; viszik vala, minden kisebb dologban pedig &otilde;k &iacute;t&eacute;lnek vala.</A>

<LI><A NAME="para_27">&Eacute;s elbocs&aacute;t&aacute; M&oacute;zes az &otilde; ip&aacute;t, &eacute;s ez elm&eacute;ne haz&aacute;j&aacute;ba.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <BIG>18</BIG>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>, <A HREF="chap037.html">37</A>, <A HREF="chap038.html">38</A>, <A HREF="chap039.html">39</A>, <A HREF="chap040.html">40</A>.</H2>

<HR>

</BODY>

</html>
