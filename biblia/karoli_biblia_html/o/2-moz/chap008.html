<html>
<HEAD>
<TITLE>M&Oacute;ZES M&Aacute;SODIK K&Ouml;NYVE A ZSID&Oacute;KNAK &Eacute;GYIPTOMB&Oacute;L KIJ&Ouml;VETEL&Eacute;R&Otilde;L, 8 Fejezet</TITLE>
</HEAD>

<BODY VLINK="#E000E0">

<H1>M&Oacute;ZES M&Aacute;SODIK K&Ouml;NYVE A ZSID&Oacute;KNAK &Eacute;GYIPTOMB&Oacute;L KIJ&Ouml;VETEL&Eacute;R&Otilde;L</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <BIG>8</BIG>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>, <A HREF="chap037.html">37</A>, <A HREF="chap038.html">38</A>, <A HREF="chap039.html">39</A>, <A HREF="chap040.html">40</A>.</H2>

<OL>

<LI><A NAME="para_1">&Eacute;s monda az &Uacute;r M&oacute;zesnek: Menj be a Fara&oacute;hoz &eacute;s mondd n&eacute;ki: Azt mondja az &Uacute;r: Bocs&aacute;sd el az &eacute;n n&eacute;pemet, hogy szolg&aacute;ljanak n&eacute;kem.</A>

<LI><A NAME="para_2">Ha pedig te el nem akarod bocs&aacute;tani, &iacute;m&eacute; &eacute;n eg&eacute;sz hat&aacute;rodat b&eacute;k&aacute;kkal verem meg.</A>

<LI><A NAME="para_3">&Eacute;s a foly&oacute;v&iacute;z b&eacute;k&aacute;kt&oacute;l pozsog &eacute;s felmennek &eacute;s bemennek a te h&aacute;zadba &eacute;s &aacute;gyash&aacute;zadba &eacute;s &aacute;gyadra &eacute;s a te szolg&aacute;id h&aacute;z&aacute;ba &eacute;s n&eacute;ped k&ouml;z&eacute; &eacute;s a te kemencz&eacute;idbe &eacute;s s&uuml;t&otilde;tekn&otilde;idbe.</A>

<LI><A NAME="para_4">&Eacute;s re&aacute;d &eacute;s n&eacute;pedre s minden te szolg&aacute;idra felmennek a b&eacute;k&aacute;k.</A>

<LI><A NAME="para_5">&Eacute;s monda az &Uacute;r M&oacute;zesnek: Mondd &Aacute;ronnak: Nyujtsd ki kezed a te vessz&otilde;ddel a foly&oacute;vizekre, csatorn&aacute;kra &eacute;s tavakra, &eacute;s hozd fel a b&eacute;k&aacute;kat &Eacute;gyiptom f&ouml;ld&eacute;re.</A>

<LI><A NAME="para_6">&Eacute;s kinyujt&aacute; kez&eacute;t &Aacute;ron &Eacute;gyiptom vizeire, &eacute;s b&eacute;k&aacute;k j&ouml;v&eacute;nek fel &eacute;s ellep&eacute;k &Eacute;gyiptom f&ouml;ld&eacute;t.</A>

<LI><A NAME="para_7">De az &iacute;r&aacute;stud&oacute;k is &uacute;gy cseleked&eacute;nek az &otilde; titkos mesters&eacute;g&ouml;kkel &eacute;s felhoz&aacute;k a b&eacute;k&aacute;kat &Eacute;gyiptom f&ouml;ld&eacute;re.</A>

<LI><A NAME="para_8">&Eacute;s h&iacute;vat&aacute; a Fara&oacute; M&oacute;zest &eacute;s &Aacute;ront &eacute;s monda: K&ouml;ny&ouml;r&ouml;gjetek az &Uacute;rnak, hogy t&aacute;vol&iacute;tsa el r&oacute;lam &eacute;s az &eacute;n n&eacute;pemr&otilde;l a b&eacute;k&aacute;kat, &eacute;s &eacute;n elbocs&aacute;tom a n&eacute;pet, hogy &aacute;ldozz&eacute;k az &Uacute;rnak.</A>

<LI><A NAME="para_9">M&oacute;zes pedig monda a Fara&oacute;nak: Parancsolj velem: mikorra k&ouml;ny&ouml;r&ouml;gjek &eacute;retted &eacute;s a te szolg&aacute;id&eacute;rt &eacute;s a te n&eacute;ped&eacute;rt, hogy elpusztuljanak a b&eacute;k&aacute;k t&otilde;led &eacute;s h&aacute;zaidt&oacute;l; &eacute;s csak a foly&oacute;v&iacute;zben maradjanak meg.</A>

<LI><A NAME="para_10">Felele a Fara&oacute;: Holnapra. &Eacute;s monda M&oacute;zes: A mint k&iacute;v&aacute;nod, hogy megtudd, hogy nincs hasonl&oacute; a mi Urunkhoz Isten&uuml;nkh&ouml;z.</A>

<LI><A NAME="para_11">&Eacute;s elt&aacute;voznak a b&eacute;k&aacute;k t&otilde;led, meg a te h&aacute;zaidt&oacute;l, szolg&aacute;idt&oacute;l &eacute;s a te n&eacute;pedt&otilde;l; csak a foly&oacute;v&iacute;zben maradnak meg.</A>

<LI><A NAME="para_12">&Eacute;s kim&eacute;ne M&oacute;zes &eacute;s &Aacute;ron a Fara&oacute;t&oacute;l &eacute;s ki&aacute;lta M&oacute;zes az &Uacute;rhoz a b&eacute;k&aacute;k fel&otilde;l, a melyeket a Fara&oacute;ra bocs&aacute;tott vala.</A>

<LI><A NAME="para_13">&Eacute;s az &Uacute;r M&oacute;zes besz&eacute;de szerint cseleked&eacute;k &eacute;s kivesz&eacute;nek a b&eacute;k&aacute;k a h&aacute;zakb&oacute;l, udvarokb&oacute;l &eacute;s mez&otilde;kr&otilde;l.</A>

<LI><A NAME="para_14">&Eacute;s rak&aacute;sokba gy&ucirc;jt&eacute;k azokat &ouml;ssze &eacute;s a f&ouml;ld megb&uuml;szh&ouml;d&eacute;k.</A>

<LI><A NAME="para_15">S a mint l&aacute;t&aacute; a Fara&oacute;, hogy baja k&ouml;nnyebb&ucirc;l, megkem&eacute;ny&iacute;t&eacute; az &otilde; sz&iacute;v&eacute;t, &eacute;s nem hallgata re&aacute;jok, a mint megmondotta vala az &Uacute;r.</A>

<LI><A NAME="para_16">&Eacute;s sz&oacute;la az &Uacute;r M&oacute;zesnek: Mondd &Aacute;ronnak: Nyujtsd ki a te vessz&otilde;det &eacute;s sujtsd meg a f&ouml;ld por&aacute;t, hogy tetvekk&eacute; legyen eg&eacute;sz &Eacute;gyiptom f&ouml;ld&eacute;n.</A>

<LI><A NAME="para_17">&Eacute;s ak&eacute;pen cseleked&eacute;nek. &Aacute;ron kinyujt&aacute; kez&eacute;t az &otilde; vesszej&eacute;vel &eacute;s megsujt&aacute; a f&ouml;ld por&aacute;t, &eacute;s tetvek l&otilde;nek emberen &eacute;s barmon; a f&ouml;ld minden pora tetvekk&eacute; l&otilde;n eg&eacute;sz &Eacute;gyiptom f&ouml;ld&eacute;n.</A>

<LI><A NAME="para_18">&Eacute;s &uacute;gy cseleked&eacute;nek az &iacute;r&aacute;stud&oacute;k is az &otilde; var&aacute;zsl&aacute;sukkal, hogy tetveket hozzanak el&otilde;, de nem tehet&eacute;k; &eacute;s val&aacute;nak a tetvek emberen &eacute;s barmon.</A>

<LI><A NAME="para_19">&Eacute;s mond&aacute;k az &iacute;r&aacute;stud&oacute;k a Fara&oacute;nak: Az Isten ujja ez. De kem&eacute;ny maradt a Fara&oacute; sz&iacute;ve, &eacute;s nem hallgata re&aacute;jok; a mint mondotta vala az &Uacute;r.</A>

<LI><A NAME="para_20">Az &Uacute;r pedig monda M&oacute;zesnek: Kelj fel reggel &eacute;s &aacute;llj a Fara&oacute; eleibe; &iacute;m&eacute; kimegy a vizek fel&eacute;, &eacute;s mondd n&eacute;ki: Ezt mondja az &Uacute;r: Bocs&aacute;sd el az &eacute;n n&eacute;pemet, hogy szolg&aacute;ljanak n&eacute;kem.</A>

<LI><A NAME="para_21">Mert ha el nem bocs&aacute;tod az &eacute;n n&eacute;pemet, &iacute;m&eacute; &eacute;n bocs&aacute;tok te re&aacute;d, a te szolg&aacute;idra &eacute;s a te n&eacute;pedre &eacute;s a te h&aacute;zaidra &aacute;rtalmas bogarakat, &eacute;s megtelnek az &Eacute;gyiptombeliek h&aacute;zai &aacute;rtalmas bogarakkal &eacute;s a f&ouml;ld is, a melyen &otilde;k vannak.</A>

<LI><A NAME="para_22">De k&uuml;l&ouml;nv&aacute;lasztom azon a napon G&oacute;sen f&ouml;ld&eacute;t, a melyen az &eacute;n n&eacute;pem lakik, hogy ne legyenek ott &aacute;rtalmas bogarak, az&eacute;rt, hogy megtudd, hogy &eacute;n vagyok az &Uacute;r ezen a f&ouml;ld&ouml;n.</A>

<LI><A NAME="para_23">&Eacute;s k&uuml;l&ouml;nbs&eacute;get t&eacute;szek az &eacute;n n&eacute;pem k&ouml;z&ouml;tt &eacute;s a te n&eacute;ped k&ouml;z&ouml;tt. Holnap l&eacute;szen e jelens&eacute;g.</A>

<LI><A NAME="para_24">&Eacute;s ak&eacute;pen cseleked&eacute;k az &Uacute;r; j&ouml;v&eacute;nek ugyanis &aacute;rtalmas bogarak a Fara&oacute; h&aacute;z&aacute;ra &eacute;s az &otilde; szolg&aacute;i h&aacute;z&aacute;ra, &eacute;s eg&eacute;sz &Eacute;gyiptom f&ouml;ld&eacute;n puszt&aacute;v&aacute; l&otilde;n a f&ouml;ld az &aacute;rtalmas bogarak miatt.</A>

<LI><A NAME="para_25">&Eacute;s h&iacute;vat&aacute; a Fara&oacute; M&oacute;zest &eacute;s &Aacute;ront &eacute;s monda: Menjetek, &aacute;ldozzatok a ti Isteneteknek ezen a f&ouml;ld&ouml;n.</A>

<LI><A NAME="para_26">M&oacute;zes pedig monda: Nincs rend&eacute;n, hogy &uacute;gy cselekedj&uuml;nk, hogy mi azt &aacute;ldozzuk az &Uacute;rnak a mi Isten&uuml;nknek, a mi ut&aacute;latos az &Eacute;gyiptombeliek el&otilde;tt: &iacute;m&eacute;, ha azt &aacute;ldozzuk az &otilde; szemeik el&otilde;tt, a mi az &Eacute;gyiptombelieknek ut&aacute;latos, nem k&ouml;veznek-&eacute; meg minket?</A>

<LI><A NAME="para_27">H&aacute;romnapi j&aacute;r&oacute; f&ouml;ldre megy&uuml;nk a puszt&aacute;ba &eacute;s &uacute;gy &aacute;ldozunk a mi Urunknak Isten&uuml;nknek, a mint megmondja n&eacute;k&uuml;nk.</A><BR>
<A HREF="../../o/2-moz/chap003.html#para_18">2 M&oacute;z. 3,18.</A>

<LI><A NAME="para_28">&Eacute;s monda a Fara&oacute;: &Eacute;n elbocs&aacute;talak titeket, hogy &aacute;ldozzatok a ti Uratoknak Istenteknek a puszt&aacute;ban, csak nagyon messze ne t&aacute;vozzatok; im&aacute;dkozzatok &eacute;rettem.</A>

<LI><A NAME="para_29">M&oacute;zes pedig monda: &Iacute;m&eacute; &eacute;n kimegyek te t&otilde;led &eacute;s im&aacute;dkozom az &Uacute;rhoz &eacute;s elt&aacute;voznak az &aacute;rtalmas bogarak a Fara&oacute;t&oacute;l &eacute;s az &otilde; szolg&aacute;it&oacute;l &eacute;s az &otilde; n&eacute;p&eacute;t&otilde;l holnap; csak megint el ne &aacute;m&iacute;tson a Fara&oacute;, hogy el ne bocs&aacute;ssa a n&eacute;pet &aacute;ldozni az &Uacute;rnak.</A>

<LI><A NAME="para_30">&Eacute;s kim&eacute;ne M&oacute;zes a Fara&oacute;t&oacute;l &eacute;s im&aacute;dkoz&eacute;k az &Uacute;rhoz</A>

<LI><A NAME="para_31">&eacute;s az &Uacute;r M&oacute;zes besz&eacute;de szerint cseleked&eacute;k; s elt&aacute;voz&aacute;nak az &aacute;rtalmas bogarak a Fara&oacute;t&oacute;l, szolg&aacute;it&oacute;l &eacute;s n&eacute;p&eacute;t&otilde;l; egy sem marada.</A>

<LI><A NAME="para_32">De a Fara&oacute; ez&uacute;ttal is megkem&eacute;ny&iacute;t&eacute; az &otilde; sz&iacute;v&eacute;t &eacute;s nem bocs&aacute;t&aacute; el a n&eacute;pet.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <BIG>8</BIG>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>, <A HREF="chap013.html">13</A>, <A HREF="chap014.html">14</A>, <A HREF="chap015.html">15</A>, <A HREF="chap016.html">16</A>, <A HREF="chap017.html">17</A>, <A HREF="chap018.html">18</A>, <A HREF="chap019.html">19</A>, <A HREF="chap020.html">20</A>, <A HREF="chap021.html">21</A>, <A HREF="chap022.html">22</A>, <A HREF="chap023.html">23</A>, <A HREF="chap024.html">24</A>, <A HREF="chap025.html">25</A>, <A HREF="chap026.html">26</A>, <A HREF="chap027.html">27</A>, <A HREF="chap028.html">28</A>, <A HREF="chap029.html">29</A>, <A HREF="chap030.html">30</A>, <A HREF="chap031.html">31</A>, <A HREF="chap032.html">32</A>, <A HREF="chap033.html">33</A>, <A HREF="chap034.html">34</A>, <A HREF="chap035.html">35</A>, <A HREF="chap036.html">36</A>, <A HREF="chap037.html">37</A>, <A HREF="chap038.html">38</A>, <A HREF="chap039.html">39</A>, <A HREF="chap040.html">40</A>.</H2>

<HR>

</BODY>

</html>
