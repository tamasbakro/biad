<html>
<HEAD>
<TITLE>A PR&Eacute;DIK&Aacute;TOR SALAMON K&Ouml;NYVE, 7 Fejezet</TITLE>
</HEAD>

<BODY VLINK="#E000E0">

<H1>A PR&Eacute;DIK&Aacute;TOR SALAMON K&Ouml;NYVE</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <BIG>7</BIG>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>.</H2>

<OL>

<LI><A NAME="para_1">Jobb a j&oacute; h&iacute;r a dr&aacute;ga kenetn&eacute;l; &eacute;s a hal&aacute;lnak napja jobb az &otilde; sz&uuml;let&eacute;s&eacute;nek napj&aacute;n&aacute;l.</A><BR>
<A HREF="../../o/peld/chap022.html#para_1">P&eacute;ld. 22,1.</A>

<LI><A NAME="para_2">Jobb a siralmas h&aacute;zhoz menni, hogynem a lakodalomnak h&aacute;z&aacute;hoz menni; mivelhogy minden embernek ez a v&eacute;ge, &eacute;s az &eacute;l&otilde; ember megeml&eacute;kezik arr&oacute;l.</A>

<LI><A NAME="para_3">Jobb a szomor&uacute;s&aacute;g a nevet&eacute;sn&eacute;l; mert az orcz&aacute;nak szomor&uacute;s&aacute;ga &aacute;ltal jobb&aacute; lesz a sz&iacute;v.</A><BR>
<A HREF="../../uj/2-kor/chap007.html#para_10">2 Kor. 7,10.</A>,
<A HREF="../../uj/2-kor/chap007.html#para_11">2 Kor. 7,11.</A>

<LI><A NAME="para_4">A b&ouml;lcseknek elm&eacute;je a siralmas h&aacute;zban van, a bolondoknak pedig elm&eacute;je a v&iacute;gass&aacute;gnak h&aacute;z&aacute;ban.</A>

<LI><A NAME="para_5">Jobb a b&ouml;lcsnek dorg&aacute;l&aacute;s&aacute;t hallani, hogynem valaki hallja a bolondoknak &eacute;nekl&eacute;s&eacute;t.</A><BR>
<A HREF="../../o/zsolt/chap141.html#para_5">Zsolt. 141,5.</A>

<LI><A NAME="para_6">Mert olyan a bolondnak nevet&eacute;se, mint a t&ouml;visnek ropog&aacute;sa a faz&eacute;k alatt; ez is hi&aacute;baval&oacute;s&aacute;g!</A><BR>
<A HREF="../../o/zsolt/chap058.html#para_10">Zsolt. 58,10.</A>

<LI><A NAME="para_7">Mert a zsarol&aacute;s megbolond&iacute;tja a b&ouml;lcs embert is, &eacute;s az elm&eacute;t elveszti az aj&aacute;nd&eacute;k.</A>

<LI><A NAME="para_8">Jobb ak&aacute;rmi dolognak v&eacute;ge annak kezdetin&eacute;l; jobb a t&ucirc;r&otilde;, hogynem a kev&eacute;ly.</A>

<LI><A NAME="para_9">Ne l&eacute;gy hirtelen a lelkedben a haragra; mert a harag a bolondok kebel&eacute;ben nyugszik.</A>

<LI><A NAME="para_10">Ne mondd ezt: mi az oka, hogy a r&eacute;gi napok jobbak voltak ezekn&eacute;l? mert nem b&ouml;lcses&eacute;gb&otilde;l sz&aacute;rmazik az ilyen k&eacute;rd&eacute;s.</A>

<LI><A NAME="para_11">J&oacute; a b&ouml;lcses&eacute;g az &ouml;r&ouml;ks&eacute;ggel, &eacute;s el&otilde;menetel&ouml;kre van az embereknek, a kik a napot l&aacute;tj&aacute;k.</A>

<LI><A NAME="para_12">Mert a b&ouml;lcses&eacute;gnek &aacute;rny&eacute;ka alatt, &eacute;s a gazdags&aacute;gnak &aacute;rny&eacute;ka alatt egyform&aacute;n nyugszik az ember! de a tudom&aacute;ny hasznosb, mivelhogy a b&ouml;lcses&eacute;g &eacute;letet &aacute;d az &otilde; urainak.</A><BR>
<A HREF="../../o/peld/chap013.html#para_14">P&eacute;ld. 13,14.</A>

<LI><A NAME="para_13">Tekintsd meg az Istennek cselekedetit; mert kicsoda teheti egyeness&eacute;, a mit &otilde; g&ouml;rb&eacute;v&eacute; tett?</A>

<LI><A NAME="para_14">A j&oacute; szerencs&eacute;nek idej&eacute;n &eacute;lj a j&oacute;val; a gonosz szerencs&eacute;nek idej&eacute;n pedig jusson eszedbe, hogy ezt is, &eacute;pen &uacute;gy, mint azt, Isten szerzette, a v&eacute;gre, hogy az ember semmit abb&oacute;l esz&eacute;be ne vegyen, a mi re&aacute; k&ouml;vetkezik.</A><BR>
<A HREF="../../o/esa/chap045.html#para_7">&Eacute;sa. 45,7.</A>

<LI><A NAME="para_15">Mindent l&aacute;ttam az &eacute;n hi&aacute;baval&oacute;s&aacute;gomnak napjain: van oly igaz, a ki az &otilde; igazs&aacute;g&aacute;ban elv&eacute;sz; &eacute;s van gonosz ember, a ki az &otilde; &eacute;let&eacute;nek napjait meghosszabb&iacute;tja az &otilde; gonoszs&aacute;g&aacute;ban.</A><BR>
<A HREF="../../o/zsolt/chap063.html#para_4">Zsolt. 63,4.</A>,
<A HREF="../../o/zsolt/chap063.html#para_17">Zsolt. 63,17.</A>

<LI><A NAME="para_16">Ne l&eacute;gy felett&eacute;bb igaz, &eacute;s felett&eacute;bb ne b&ouml;lcselkedj&eacute;l; mi&eacute;rt kerest&eacute;l magadnak veszedelmet?</A><BR>
<A HREF="../../uj/rom/chap012.html#para_3">R&oacute;m. 12,3.</A>,
<A HREF="../../uj/rom/chap012.html#para_16">R&oacute;m. 12,16.</A>

<LI><A NAME="para_17">Ne l&eacute;gy felett&eacute;bb gonosz, &eacute;s ne l&eacute;gy balgatag; mi&eacute;rt haln&aacute;l meg id&otilde;d el&otilde;tt?</A>

<LI><A NAME="para_18">Jobb, hogy ezt megfogd, &eacute;s amatt&oacute;l is a te kezedet meg ne vond; mert a ki az Istent f&eacute;li, mind ezekt&otilde;l megszabadul!</A>

<LI><A NAME="para_19">A b&ouml;lcses&eacute;g meger&otilde;s&iacute;ti a b&ouml;lcset ink&aacute;bb, mint t&iacute;z hatalmas, a kik a v&aacute;rosban vannak.</A>

<LI><A NAME="para_20">Mert nincs egy igaz ember is a f&ouml;ld&ouml;n, a ki j&oacute;t cselekedn&eacute;k &eacute;s nem v&eacute;tkezn&eacute;k.</A><BR>
<A HREF="../../o/1-kir/chap008.html#para_46">1 Kir. 8,46.</A>,
<A HREF="../../uj/1-jan/chap001.html#para_8">1 J&aacute;n. 1,8.</A>

<LI><A NAME="para_21">Ne figyelmezz minden besz&eacute;dre, melyet mondanak, hogy meg ne halld szolg&aacute;dat, hogy &aacute;tkoz t&eacute;ged.</A>

<LI><A NAME="para_22">Mert sok esetben tudja a te lelked is, hogy te is gonoszt mondott&aacute;l egyebeknek.</A>

<LI><A NAME="para_23">Mind ezeket megpr&oacute;b&aacute;ltam az &eacute;n b&ouml;lcses&eacute;gem &aacute;ltal. Mikor azt gondol&aacute;m, hogy b&ouml;lcs vagyok, &eacute;n t&otilde;lem a b&ouml;lcses&eacute;g t&aacute;vol vala.</A>

<LI><A NAME="para_24">Felette igen messze van, a mi van, &eacute;s felette m&eacute;lys&eacute;ges; kicsoda tudhatja meg azt?</A>

<LI><A NAME="para_25">Ford&iacute;t&aacute;m &eacute;n magamat &eacute;s az &eacute;n sz&iacute;vemet a b&ouml;lcses&eacute;gnek &eacute;s az okoskod&aacute;snak tud&aacute;s&aacute;ra, kutat&aacute;s&aacute;ra &eacute;s keres&eacute;s&eacute;re; azonk&eacute;pen hogy megtudjam a bolonds&aacute;gnak gonoszs&aacute;g&aacute;t, &eacute;s a t&eacute;velyg&eacute;snek balgatags&aacute;g&aacute;t.</A>

<LI><A NAME="para_26">&Eacute;s tal&aacute;ltam egy dolgot, mely keservesb a hal&aacute;ln&aacute;l; tudniillik az olyan asszonyt, a kinek a sz&iacute;ve olyan, mint a t&otilde;r &eacute;s a h&aacute;l&oacute;, kezei pedig olyanok, mint a k&ouml;telek. A ki Isten el&otilde;tt kedves, megszabadul att&oacute;l; a b&ucirc;n&ouml;s pedig megfogattatik att&oacute;l.</A><BR>
<A HREF="../../o/peld/chap005.html#para_4">P&eacute;ld. 5,4.</A>,
<A HREF="../../o/peld/chap006.html#para_26">P&eacute;ld. 6,26.</A>,
<A HREF="../../o/peld/chap022.html#para_14">P&eacute;ld. 22,14.</A>

<LI><A NAME="para_27">L&aacute;sd, ezt tal&aacute;ltam, azt mondja a pr&eacute;dik&aacute;tor; mikor gyakorta nagy szorgalmass&aacute;ggal keres&eacute;m a megfejt&eacute;st,</A>

<LI><A NAME="para_28">A mit az &eacute;n lelkem folyton keresett, &eacute;s nem tal&aacute;ltam. Ezer k&ouml;z&uuml;l egy embert tal&aacute;ltam; de asszonyt mind ezekben nem tal&aacute;ltam.</A>

<LI><A NAME="para_29">Hanem l&aacute;sd, ezt tal&aacute;ltam, hogy az Isten teremtette az embert igaznak; &otilde;k pedig kerestek sok kigondol&aacute;st.</A><BR>
<A HREF="../../o/1-moz/chap001.html#para_27">1 M&oacute;z. 1,27.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <BIG>7</BIG>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>.</H2>

<HR>

</BODY>

</html>
