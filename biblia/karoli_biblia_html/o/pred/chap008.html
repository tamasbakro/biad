<html>
<HEAD>
<TITLE>A PR&Eacute;DIK&Aacute;TOR SALAMON K&Ouml;NYVE, 8 Fejezet</TITLE>
</HEAD>

<BODY VLINK="#E000E0">

<H1>A PR&Eacute;DIK&Aacute;TOR SALAMON K&Ouml;NYVE</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <BIG>8</BIG>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>.</H2>

<OL>

<LI><A NAME="para_1">Kicsoda hasonl&oacute; a b&ouml;lcsh&ouml;z, &eacute;s ki tudja a dolgok magyar&aacute;zat&aacute;t? Az embernek b&ouml;lcses&eacute;ge megvil&aacute;gos&iacute;tja az &otilde; orcz&aacute;j&aacute;t; &eacute;s az &otilde; &aacute;br&aacute;zatj&aacute;nak er&otilde;ss&eacute;ge megv&aacute;ltozik.</A><BR>
<A HREF="../../o/peld/chap016.html#para_22">P&eacute;ld. 16,22.</A>

<LI><A NAME="para_2">&Eacute;n mondom, hogy a kir&aacute;lynak parancsolatj&aacute;t meg kell &otilde;rizni, &eacute;s pedig az Istenre val&oacute; esk&uuml;v&eacute;s miatt.</A><BR>
<A HREF="../../o/peld/chap024.html#para_21">P&eacute;ld. 24,21.</A>

<LI><A NAME="para_3">Ne siess elmenni az &otilde; orcz&aacute;ja el&otilde;l, ne &aacute;llj r&aacute; a gonosz dologra; mert valamit akar, megcselekszi.</A>

<LI><A NAME="para_4">Mivelhogy a kir&aacute;ly szava hatalmas; &eacute;s kicsoda mern&eacute; n&eacute;ki ezt mondani: mit m&iacute;velsz?</A>

<LI><A NAME="para_5">A ki megtartja a parancsolatot, nem ismer nyomor&uacute;s&aacute;got, &eacute;s a b&ouml;lcsnek elm&eacute;je meg&eacute;rt mind id&otilde;t, mind &iacute;t&eacute;letet;</A><BR>
<A HREF="../../uj/rom/chap013.html#para_3">R&oacute;m. 13,3.</A>

<LI><A NAME="para_6">Mert minden akaratnak van ideje &eacute;s &iacute;t&eacute;lete; mert az embernek nyomor&uacute;s&aacute;ga sok &otilde; rajta;</A>

<LI><A NAME="para_7">Mert nem tudja azt, a mi k&ouml;vetkezik; mert ki mondja meg n&eacute;ki, mim&oacute;don lesz az?</A>

<LI><A NAME="para_8">Egy ember sem uralkodhatik a sz&eacute;len, hogy feltartsa a szelet; &eacute;s semmi hatalmass&aacute;g nincs a hal&aacute;lnak napja felett, &eacute;s az &uuml;tk&ouml;zetben senkit el nem bocs&aacute;tanak; &eacute;s a gonoszs&aacute;g nem szabad&iacute;tja meg azt, a ki azzal &eacute;l.</A><BR>
<A HREF="../../uj/zsid/chap009.html#para_27">Zsid. 9,27.</A>,
<A HREF="../../o/job/chap014.html#para_5">J&oacute;b. 14,5.</A>

<LI><A NAME="para_9">Mindezt l&aacute;ttam, &eacute;s megfigyeltem minden dolgot, a mely t&ouml;rt&eacute;nik a nap alatt, oly id&otilde;ben, a melyben uralkodik az ember az emberen maga k&aacute;r&aacute;ra.</A>

<LI><A NAME="para_10">&Eacute;s azut&aacute;n l&aacute;ttam, hogy a gonoszok eltemettettek &eacute;s nyugalomra mentek; viszont a szent helyr&otilde;l kimentek &eacute;s elfelejttettek a v&aacute;rosban olyanok, a kik becs&uuml;letesen cselekedtek. Ez is hi&aacute;baval&oacute;s&aacute;g!</A>

<LI><A NAME="para_11">Mivelhogy hamar a szentenczia nem v&eacute;geztetik el a gonoszs&aacute;gnak cseleked&otilde;j&eacute;n, eg&eacute;szen arra van az emberek fiainak sz&iacute;ve &otilde; benn&ouml;k, hogy gonoszt cselekedjenek.</A><BR>
<A HREF="../../o/zsolt/chap010.html#para_6">Zsolt. 10,6.</A>,
<A HREF="../../o/zsolt/chap010.html#para_7">Zsolt. 10,7.</A>

<LI><A NAME="para_12">B&aacute;r meghosszabb&iacute;tja &eacute;let&eacute;t a b&ucirc;n&ouml;s, a ki sz&aacute;zszor is v&eacute;tkezik; m&eacute;gis tudom &eacute;n, hogy az istenf&eacute;l&otilde;knek l&eacute;szen j&oacute;l dolgok, a kik az &otilde; orcz&aacute;j&aacute;t f&eacute;lik;</A><BR>
<A HREF="../../o/peld/chap001.html#para_33">P&eacute;ld. 1,33.</A>,
<A HREF="../../o/esa/chap003.html#para_10">&Eacute;sa. 3,10.</A>,
<A HREF="../../o/esa/chap003.html#para_11">&Eacute;sa. 3,11.</A>

<LI><A NAME="para_13">A hitetlennek pedig nem lesz j&oacute; dolga, &eacute;s nem hosszabb&iacute;tja meg az &otilde; &eacute;let&eacute;t, olyan lesz, mint az &aacute;rny&eacute;k, mert nem rettegi az Istennek orcz&aacute;j&aacute;t.</A><BR>
<A HREF="../../o/job/chap020.html#para_5">J&oacute;b. 20,5.</A>,
<A HREF="../../o/job/chap020.html#para_28">J&oacute;b. 20,28.</A>

<LI><A NAME="para_14">Van hi&aacute;baval&oacute;s&aacute;g, a mely e f&ouml;ld&ouml;n t&ouml;rt&eacute;nik; az, hogy vannak oly igazak, a kiknek dolga a gonoszoknak cselekedetei szerint lesz; &eacute;s vannak gonoszok, a kiknek dolga az igazaknak cselekedetei szerint lesz; mond&aacute;m, hogy ez is hi&aacute;baval&oacute;s&aacute;g.</A>

<LI><A NAME="para_15">Annakok&aacute;&eacute;rt dics&eacute;rem vala &eacute;n a v&iacute;gass&aacute;got, hogy nincsen embernek jobb e vil&aacute;gon, hanem hogy egy&eacute;k, igy&eacute;k &eacute;s v&iacute;gadjon; &eacute;s ez kis&eacute;rje &otilde;t munk&aacute;j&aacute;ban az &otilde; &eacute;let&eacute;nek napjaiban, a melyeket &aacute;d n&eacute;ki Isten a nap alatt.</A><BR>
<A HREF="../../o/pred/chap005.html#para_18">Pr&eacute;d. 5,18.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <A HREF="chap005.html">5</A>, <A HREF="chap006.html">6</A>, <A HREF="chap007.html">7</A>, <BIG>8</BIG>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>.</H2>

<HR>

</BODY>

</html>
