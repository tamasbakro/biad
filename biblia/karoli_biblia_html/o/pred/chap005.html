<html>
<HEAD>
<TITLE>A PR&Eacute;DIK&Aacute;TOR SALAMON K&Ouml;NYVE, 5 Fejezet</TITLE>
</HEAD>

<BODY VLINK="#E000E0">

<H1>A PR&Eacute;DIK&Aacute;TOR SALAMON K&Ouml;NYVE</H1>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <BIG>5</BIG>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>.</H2>

<OL>

<LI><A NAME="para_1">&Otilde;rizd meg l&aacute;baidat, mikor az Istennek h&aacute;z&aacute;hoz m&eacute;gy, mert hallgat&aacute;s v&eacute;gett k&ouml;zeledned jobb, hogynem a bolondok m&oacute;dja szerint &aacute;ldozatot adni; mert ezek nem tudj&aacute;k, hogy gonoszt cselekesznek.</A>

<LI><A NAME="para_2">Ne gyorsalkodj&aacute;l a te sz&aacute;ddal, &eacute;s a te elm&eacute;d ne siessen valamit sz&oacute;lni Isten el&otilde;tt; mert az Isten mennyben van, te pedig e f&ouml;ld&ouml;n, az&eacute;rt a te besz&eacute;ded kev&eacute;s legyen;</A><BR>
<A HREF="../../uj/mat/chap006.html#para_7">M&aacute;t. 6,7.</A>

<LI><A NAME="para_3">Mert &aacute;lom szokott k&ouml;vetkezni a sok foglalatoss&aacute;gb&oacute;l; &eacute;s sok besz&eacute;db&otilde;l bolond besz&eacute;d.</A><BR>
<A HREF="../../o/peld/chap010.html#para_19">P&eacute;ld. 10,19.</A>

<LI><A NAME="para_4">Mikor Istennek fogad&aacute;st t&eacute;ssz, ne halogasd annak megad&aacute;s&aacute;t; mert nem gy&ouml;ny&ouml;rk&ouml;dik a bolondokban. A mit fogadsz, megteljes&iacute;tsd!</A><BR>
<A HREF="../../o/5-moz/chap023.html#para_21">5 M&oacute;z. 23,21.</A>,
<A HREF="../../o/5-moz/chap023.html#para_22">5 M&oacute;z. 23,22.</A>

<LI><A NAME="para_5">Jobb hogy ne fogadj, hogynem mint fogadj &eacute;s ne teljes&iacute;tsd be.</A>

<LI><A NAME="para_6">Ne engedd a te sz&aacute;dnak, hogy b&ucirc;nre k&ouml;telezze testedet, &eacute;s ne mondd az angyal el&otilde;tt, hogy t&eacute;ved&eacute;sb&otilde;l esett ez; hogy az Isten a te besz&eacute;ded miatt fel ne h&aacute;borodj&eacute;k, &eacute;s el ne veszesse a te kezeidnek munk&aacute;j&aacute;t.</A><BR>
<A HREF="../../o/2-moz/chap026.html#para_20">2 M&oacute;z. 26,20.</A>,
<A HREF="../../o/2-moz/chap026.html#para_21">2 M&oacute;z. 26,21.</A>

<LI><A NAME="para_7">Mert a sok &aacute;lomban a hi&aacute;baval&oacute;s&aacute;g is &eacute;s a besz&eacute;d is sok; hanem az Istent f&eacute;ljed.</A>

<LI><A NAME="para_8">Ha a szeg&eacute;nyeknek nyomor&iacute;ttat&aacute;s&aacute;t, &eacute;s a t&ouml;rv&eacute;nynek &eacute;s igazs&aacute;gnak elford&iacute;ttat&aacute;s&aacute;t l&aacute;tod a tartom&aacute;nyban: ne csud&aacute;lkozz&aacute;l e dolgon; mert egyik fels&otilde;rend&ucirc; vigy&aacute;z a m&aacute;sik fels&otilde;rend&ucirc;re, &eacute;s ezek felett m&eacute;g fels&otilde;bbrend&ucirc;ek vannak.</A><BR>
<A HREF="../../o/esa/chap003.html#para_14">&Eacute;sa. 3,14.</A>,
<A HREF="../../o/esa/chap003.html#para_15">&Eacute;sa. 3,15.</A>

<LI><A NAME="para_9">Az orsz&aacute;g haszna pedig mindenekfelett a f&ouml;ldm&iacute;vel&eacute;st kedvel&otilde; kir&aacute;ly.</A>

<LI><A NAME="para_10">A ki szereti a p&eacute;nzt, nem telik be p&eacute;nzzel, &eacute;s a ki szereti a sokas&aacute;got nem telik be j&ouml;vedelemmel. Ez is hi&aacute;baval&oacute;s&aacute;g.</A>

<LI><A NAME="para_11">Mikor megszaporodik a j&oacute;sz&aacute;g, megszaporodnak annak megem&eacute;szt&otilde;i is; mi haszna van az&eacute;rt benne ur&aacute;nak, hanem hogy csak re&aacute; n&eacute;z szemeivel?</A>

<LI><A NAME="para_12">&Eacute;des az &aacute;lom a munk&aacute;snak, ak&aacute;r sokat, ak&aacute;r keveset egy&eacute;k; a gazdagnak pedig b&otilde;v&ouml;lk&ouml;d&eacute;se nem hagyja &otilde;t aludni.</A><BR>
<A HREF="../../o/pred/chap005.html#para_10">Pr&eacute;d. 5,10.</A>,
<A HREF="../../o/job/chap020.html#para_22">J&oacute;b. 20,22.</A>

<LI><A NAME="para_13">Van gonosz nyavalya, a melyet l&aacute;ttam a nap alatt: az &otilde; ur&aacute;nak veszedelm&eacute;re tartott gazdags&aacute;g;</A>

<LI><A NAME="para_14">Ugyanis az a gazdags&aacute;g elv&eacute;sz valami szerencs&eacute;tlen eset miatt, &eacute;s ha fia sz&uuml;letett n&eacute;ki, annak kez&eacute;ben nem lesz semmi.</A>

<LI><A NAME="para_15">A mint kij&ouml;tt az &otilde; anyj&aacute;nak m&eacute;h&eacute;b&otilde;l, mez&iacute;telen megy ism&eacute;t el, a mint j&ouml;tt vala: &eacute;s semmit nem vesz el munk&aacute;j&aacute;&eacute;rt, a mit kez&eacute;ben elvinne.</A><BR>
<A HREF="../../o/job/chap001.html#para_21">J&oacute;b. 1,21.</A>,
<A HREF="../../uj/1-tim/chap006.html#para_7">1 Tim. 6,7.</A>,
<A HREF="../../o/zsolt/chap049.html#para_18">Zsolt. 49,18.</A>

<LI><A NAME="para_16">Annakok&aacute;&eacute;rt ez is gonosz nyavalya, hogy a mint j&ouml;tt, a k&eacute;pen megy el. Mi haszna van n&eacute;ki abban, hogy a sz&eacute;lnek munk&aacute;lkodott?</A>

<LI><A NAME="para_17">&Eacute;s hogy az &otilde; teljes &eacute;let&eacute;ben a set&eacute;tben evett, sokszori haraggal, keser&ucirc;s&eacute;ggel &eacute;s b&uacute;sul&aacute;ssal?</A>

<LI><A NAME="para_18">Ez az&eacute;rt a j&oacute;, a melyet &eacute;n l&aacute;ttam, hogy sz&eacute;p dolog enni &eacute;s inni, &eacute;s j&oacute;l &eacute;lni minden &otilde; munk&aacute;j&aacute;b&oacute;l, a melylyel f&aacute;rasztotta mag&aacute;t a nap alatt, az &otilde; &eacute;lete napjainak sz&aacute;ma szerint, a melyeket adott n&eacute;ki az Isten; mert ez az &otilde; r&eacute;sze.</A><BR>
<A HREF="../../o/pred/chap005.html#para_15">Pr&eacute;d. 5,15.</A>,
<A HREF="../../o/pred/chap003.html#para_13">Pr&eacute;d. 3,13.</A>

<LI><A NAME="para_19">&Eacute;s a mely embernek adott Isten gazdags&aacute;got &eacute;s kincseket, &eacute;s a kinek megengedte, hogy egy&eacute;k abb&oacute;l &eacute;s az &otilde; r&eacute;sz&eacute;t elvegye, &eacute;s &ouml;rvendezzen az &otilde; munk&aacute;j&aacute;nak: ez az Istennek aj&aacute;nd&eacute;ka!</A>

<LI><A NAME="para_20">Mert nem sokat eml&eacute;kezik meg az ilyen az &otilde; &eacute;lete napjainak sz&aacute;m&aacute;r&oacute;l, mivelhogy az &otilde; sz&iacute;v&eacute;nek &ouml;r&ouml;m&eacute;t az Isten kedveli.</A>


</OL>

<H2>Fejezetek: <A HREF="chap001.html">1</A>, <A HREF="chap002.html">2</A>, <A HREF="chap003.html">3</A>, <A HREF="chap004.html">4</A>, <BIG>5</BIG>, <A HREF="chap006.html">6</A>, <A HREF="chap007.html">7</A>, <A HREF="chap008.html">8</A>, <A HREF="chap009.html">9</A>, <A HREF="chap010.html">10</A>, <A HREF="chap011.html">11</A>, <A HREF="chap012.html">12</A>.</H2>

<HR>

</BODY>

</html>
