<html>
<head>
<title>Asszíria</title>
</head>

<body>

<h1>Asszíria</h1>

A Tigris középsõ folyása mentén fekvõ terület, amelynek népe az
õslakosság és a Kr.e. 3. évezredben beözönlõ semita <i>akkádok</i>
összeolvadásából alakult ki. Sokáig Babilónia fennhatósága alatt
állott, a Kr.e. 14. században vált független állammá. Nemsokára
terjeszkedni kezdett, s a <i>hettita</i> birodalmat is pusztulással
fenyegette. Ezt követõen az <i>arameusok</i> és <i>uratu</i>iak
nyomása alatt átmenetileg lehanyatlott, a 10. sz. vége után azonban
(fõleg a vas haditechnikai felhasználásával) katonai fölenyt
szerzett. II. Asszurnaszirpal (884-859) gyõzelmei megteremtették az
asszír katonai nagyhatalmat.

<p>Asszíria a 8. százaban félelmetes birodalommá fejlõdött, amely
kiterjedt egész Mezopotámiára, Szíriára és Kisázsia egyes
részeire. Egyiptom meghódítása (671) ugyan már nem bizonyult
tartósnak, de Asszurbanipal a 7. században még nagy nehézségek árán
fenn tudta tartani a birodalom egységét. A vérveszteségektõl
elgyengült, a nagy belsõ ellentétekkel, gazdasági nehézségekkel küzdõ
rablóállamot Küaxarész méd király és Nabupalaszar babiloni (khaldeus)
uralkodó szövetkezése döntötte meg. 612-ben egyesült erõvel
elfoglalták új fõvárosát, Ninivét, majd 605-ben Karkemisznél az asszír
hadsereg maradványai is megsemmisültek. Asszíria örökségén a médek és
a khaldeusok osztoztak.

<hr>

</body>
</html>
