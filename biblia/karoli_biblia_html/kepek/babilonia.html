<html>
<head>
<title>Babilónia</title>
</head>

<body>

<h1>Babilónia</h1>

Birodalom az Eufrátesz és Tigris között, <i>Babilon</i>
székhellyel. Mezopotámiának ez a része a Kr.e. 3. évezred második
felében <i>Akkad</i> uralkodói birtokában volt. Az akkád uralmat az
Arábia felõl betörõ sémi amoriták és a D-perzsai elámiak támadása
döntötte meg. Az amorita uralkodók egyik leszármazottja Kr.e. 1830
körül az addig jelentéktelen Babilont tette székhellyé, és
megalapította az elsõ babilóniai dinasztiát. Az ezután következõ 300
évben a babilóniai birodalom rendkívül nagy hatalomra tett
szert. Ennek alapja az évszázadok folyamán létrehozott nagy
öntözõmûvek voltak, amelyek virágzó földmûvelés kialakulásához, a
mezõgazdasági termékek jelentõs mértékû kiviteléhez és a kereskedelem
fellendülééséhez vezettek. Az öntözõmûvek a rabszolgamunka nagyarányú
igénybevételével jártak, ami éles osztálytagozódásra vezetett. Mindez
erõs és egységes központi hatalmat tett szükségessé. Ez fejlõdésének
csúcspontját <i>Hammurabi</i> uralma alatt érte el, aki reánk maradt
törvényeiben meghatározta a rabszolgatartó társadalom rendjét.

<p>Az óbabiloni birodalom (Kr.e. 19-14. sz.) virágzásának a kisázsiai
<i>hettiták</i> betörése, majd Perzsia felõl a <i>kasszita</i> hódítás
vetett véget. A kasszita királyok uralma Babilóniában a 16. századtól
a 12. századig tartott, s gazdasági-kulturális visszaesés
jellemezte. A 13. századtól egyre gyakrabban ismétlõdtek meg az
<i><a href="asszir.html">asszír</a></i> támadások. A 12. században az
elámiak nyomása megdöntötte a kesszita dinasztiát, de Babilónia
politikai-gazdasági hatalma ezután sem érte el a régi fokot.

<p>A 9-7. század folyamán többnyire asszír uralom alatt állt,
önállóságát csak Kr.e. 626-ban szerezte vissza Nabopolasszar
<i>khaldeus</i> király uralmával. Az általa alapított úgynevezett
új-babilóniai birodalom Asszíriat, Szíriát és Palesztinát is
meghódította. Ekkor érte el a babilóniai rabszolgagazdaság
legszélesebb kifejlõdését. az addig nagyrészt állami tulajdonban volt
vízmûvek és öntözött területek is a nagy rabszolgatartók birtokába
kerültek. Ez azonban a babilóniai birodalom hatalmát még ingatagabbá
tette. Babilónia fellendülésének a perzsa hódítás Kr.e. 539-ben véget
vetett, a babilóniai birodalom megsemmisült.

<hr>

</body>
</html>
